#Pigeon Drop

##Carte

**12 Carte bersaglio**, raggruppate in 4 colori diversi e 3 categorie trasversali (Edifici, Mezzi di trasporto, Persone). Ogni carta bersaglio avrà indicato la categoria di cibo che avrà priorità sulla città stessa.
**40 Carte Cibo** bianche, divise in 6 categorie, 4 delle quali avranno indicato su quale colore agiscono in modo prioritario.
**22 Carte Cacca** nere, identiche tra loro
**6 Carte Azione** grigie, di vario genere

##Svolgimento del round

**La Preparazione**

Viene creato un mazzo "bersagli" con tutte le carte bersaglio ed un mazzo "gioco" con tutte le altre carte.
Dopo aver mischiato entrambi i mazzi, dal mazzo gioco vengono distribuite 4 carte ad ogni giocatore.
Il mazzo obiettivi viene posizionato al centro del tavolo e ne viene girata la prima carta che sarà l'obiettivo attivo.

**Il Primo Turno**

A turno (giro orario), ogni giocatore fa la sua giocata.
Ogni giocatore può:
- Attaccare l'obiettivo attivo, giocando una carta cacca seguita da almeno una carta cibo.
- Giocare una carta azione.
- Astenersi dalla giocata.

A fine turno la carta obiettivo viene vinta dal giocatore che ha attaccato con il maggior numero di carte cibo. La carta viene quindi impilata insieme alle carte cibo dell'attacco vincente e andrà a costituire il mazzo punteggio del giocatore. (eg: se il giocatore ha conquistato la carta giocando 3 carte cibo, il mazzo punteggio sarà composto da 4 carte in totale).
Nel calcolare il vicnitore dell'attacco si deve considerare che le carte cibo della stessa categoria presente sulla carta obiettivo valgono doppio.
In caso di parità vince il giocatore che ha attaccato per primo.

**I Turni Seguenti**

Terminato il turno, le carte giocate rimaste sul tavolo vengono impilate nella pila degli scarti e vengono quindi distribuite ai giocatori altre carte dal mazzo gioco: chi ha meno di 4 carte deve riceverne tante quante sono necessarie per arrivare a 4, metre chi ne ha già 4 ne riceverà una soltanto.

Viene quindi girata una nuova carta obiettivo, incominciando un nuovo turno.
Ad ogni turno, il primo a giocare è quello che si trova alla sinistra di chi ha giocato per primo nel turno precedente.

**Lo Sguerez**

Nel caso un giocatore abbia in mano 5 carte è costretto a fare una giocata. Nel caso non possa farla (ad esempio per mancanza di carte cacca o carte azione), allora accade lo sguerez: utilizzerà tutte le carte cibo che possiede per fare un attacco, e scarterà tutte le altre nel mazzo degli scarti.

**All'Esaurimento Del Mazzo Gioco**

Se il mazzo gioco termina prima del mazzo obiettivo, viene creato un nuovo mazzo gioco rimescolando la pila degli scarti.

##Termine del round

Al termine del mazzo obiettivi vengono conteggiate le carte che si trovano nei mazzi punteggio dei giocatori:
- Ogni carta presente nel mazzo vale uno.
- Se il giocatore è riuscito a collezionare 3 carte dello stesso colore, avrà un bonus di 6 punti (6 punti per ogni tris di colore fatto).
- Se il giocatore è riuscito a collezionare 4 carte della stessa categoria avrà un bonus di 15 punti.

## Fine del gioco

Il gioco si svolge su tanti round quanti sono i giocatori.
Al termine del gioco vengono sommati i punteggi totalizzati nei round e viene decretato il vincitore col punteggio più alto.

